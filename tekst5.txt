GRY NA POCZĄTEK CZ. 2
Kontynuujemy nasz poradnik dla graczy, którzy chcą postawić pierwsze kroki w planszówkowym świecie.

Jeżeli grałeś/grałaś już w jakieś gry i chciałbyś/chciałabyś znaleźć coś podobnego do tytułu, który Ci się podoba zapraszamy do skorzystania z naszego systemu rekomendacji

Kolejną kategorią są gry kooperacyjne. W nowoczesnych grach planszowych często mamy do czynienia z grami, w których gramy wszyscy razem aby wspólnie wygrać. Jest to świetna propozycja dla osób, które nie lubią rywalizować oraz dla tych którzy chcą nauczyć młodszych graczy współpracy.

4.1
ocena
graczy
Cena od:
49,95 zł
Dostępna
Załoga: W poszukiwaniu dziewiątej planety
Załoga: W poszukiwaniu dziewiątej planety – podtytuł gry może dawać nadzieję na epicką przygodę w kosmosie, ale musimy przyznać, że klimat nie ma tu żadnego znaczenia. Ale czy to sprawia, że gra jest słaba? W żadnym wypadku. Niesamowite jak wiele frajdy potrafi sprawić tak prosta mechanika i jedna talia kolorowych kart z nadrukowanymi liczbami. Polecamy Załogę szczególnie dla osób, które znają i lubią klasyczne gry karciane (takie, w które gra się talią z królową, królem, asem itp.). Główną mechaniką Załogi jest zbieranie lew, które możecie znać np. z tysiąca. Twist polega na tym, że tutaj gramy wszyscy razem i musimy spełnić warunki scenariusza, żeby wygrać. Kluczowym wyzwaniem, które sprawia, że każde zwycięstwo daje mnóstwo satysfakcji jest to, że nie możemy się porozumiewać w trakcie rozgrywki i podejmujemy decyzję jaką kartę zagrać ufając, że inni gracze zrozumieją naszą taktykę. Do gry wystarczy nieduża talia kart i kilka żetonów, więc gra świetnie sprawdza się w plenerze albo w podróży.


Liczba graczy: 2 - 5
Czas gry: 20 minut
Wiek od: 10 lat
Trudność:TrudnośćTrudnośćTrudność
Autorzy: Thomas Sing
Wydawca: Galakta
Gra niezależna językowo
3.8
ocena
graczy
Cena od:
72,90 zł
Dostępna
Escape Tales: Low Memory
Escape Tales: Low Memory – chcemy Wam też polecić rodzaj gier określanych mianem escape roomów w pudełku. Wybraliśmy tutaj serię Escape Tales, bo najbardziej przypadła nam do gustu, ale warto też zainteresować się serią EXIT. Gry tego typu polegają na rozwiązywaniu zagadek podobnych do tych, z którymi mierzymy się w escape roomach. W zasadzie dowolna liczba graczy współpracuje tu nad zagadkami, które proponuje nam gra. Minusem tego typu gier jest to, że są jednorazowe, po przejściu przez zagadki odgadywanie ich po raz kolejny nie daje takiej satysfakcji. Dlatego my po rozegraniu całej gry przekazujemy pudełko kolejnym osobom z prośbą o przekazanie go dalej po przejściu gry. Jest to świetny sposób, aby zachęcać nowe osoby do planszówek.
Liczba graczy: 1 - 4
Czas gry: 360 - 540 minut
Wiek od: 14 lat
Trudność:TrudnośćTrudnośćTrudność
Autorzy: Jakub Caban, Bartosz Idzikowski
Wydawca: Portal Games
3.6
ocena
graczy
Cena od:
69,00 zł
Dostępna
Detektyw: Sezon 1
Detektyw: Sezon 1 – to najlepszy według nas symulator policjanta śledczego. Dla początkujących graczy proponujemy bardziej przystępny sezon 1, a jak spodoba Wam się ta przygoda to polecamy Detektyw – kryminalna gra planszowa, gdzie znajdziecie kampanię złożoną z 4 scenariuszy. W rozgrywce wcielamy się w detektywów, którzy będą mieli za zadanie poprowadzić śledztwo i znaleźć dowody popierające nasze przypuszczenia. Gra umieszczona jest w realnym świecie, w którym fabułę odkrywamy stopniowo rozmawiając ze świadkami, analizując akta, czy znajdując poszlaki. Często możemy wspomóc się bazą internetową przygotowaną przez twórców gry, a także informacjami z prawdziwego świata. Wielokrotnie zdarzało nam się korzystać z Wikipedii czy Google Maps i dzięki temu rozwiązywać zagadki. Głównym elementem rozgrywki jest dyskusja pomiędzy graczami, która prowadzi do podejmowania decyzji dotyczących kolejnych kroków śledztwa, więc polecamy grać w Detektywa w gronie osób, które lubią taką formę rozgrywki. Każdy scenariusz jest jednorazowy, więc po rozwiązaniu wszystkich spraw polecamy przekazać pudełka z grą znajomym i tym samym zachęcać kolejne osoby do gier planszowych.
Liczba graczy: 1 - 5
Czas gry: 90 minut
Wiek od: 12 lat
Trudność:TrudnośćTrudnośćTrudność
Autorzy: Ignacy Trzewiczek, Merry Trzewiczek, Weronika Spyra
Wydawca: Portal Games
4.2
ocena
graczy
Cena od:
145,00 zł
Dostępna
Azul
Azul – to uznana seria gier składająca się aktualnie z 3 tytułów: Azul, Azul: Witraże Cintry oraz Azul: Letni Pawilon. Dla graczy początkujących polecamy pierwszą wersję, czyli po prostu Azul, w której gracze dobierają kolorowe płytki ze środka stołu. Z nich budujemy swoje mozaiki, zapewniając sobie dodatkowe premie i punkty, które będziemy liczyć na końcu gry. Gra świetnie wygląda na stole, a wykonanie elementów jest na najwyższym poziomie, dzięki czemu Azul na pewno spodoba się osobom, które cenią walory estetyczne gier.
Liczba graczy: 2 - 4
Czas gry: 30 - 60 minut
Wiek od: 8 lat
Trudność:TrudnośćTrudnośćTrudność
Autorzy: Michael Kiesling
Wydawca: Lacerta
Gra niezależna językowo
4.0
ocena
graczy
Cena od:
50,99 zł
Dostępna
Kingdomino
Kingdomino – to gra kafelkowa, w której układamy elementy domina z narysowanymi na nich rodzajami terenu tak, aby nasze królestwo zdobyło na koniec gry jak najwięcej punktów. Bardzo proste zasady sprawiają, że gra przeznaczona jest dla dzieci od 8 lat, ale możliwości kombinowania i układania kafelków w swoim imperium sprawią także dużo radości dorosłym. Różnorodność rozgrywki i krótki czas partii – ok. 20 min – sprawiają, że po skończonej grze chce się grać znowu.
Liczba graczy: 2 - 4
Czas gry: 15 - 20 minut
Wiek od: 8 lat
Trudność:TrudnośćTrudnośćTrudność
Autorzy: Bruno Cathala
Wydawca: FoxGames
Dodruk: 26.08.2022
Gra niezależna językowo
4.2
ocena
graczy
Cena od:
117,50 zł
Dostępna
Sagrada
Sagrada – gra inspirowana witrażami w najsłynniejszej katedrze w Europie, w Barcelonie, polega na układaniu kolorowych kostek na swoich planszetkach zgodnie z wzorem, który losujemy na początku gry. W trakcie budowy naszego witraża musimy kierować się kilkoma zasadami (np. ta sama cyfra na kostce nie może znajdować się obok siebie), przez co mamy duże pole do kombinowania. Kolorowe, przeźroczyste kostki wspaniale prezentują się na stole co dodatkowo zachęca do zagrania w Sagradę.
Liczba graczy: 1 - 4
Czas gry: 20 - 40 minut
Wiek od: 14 lat
Trudność:TrudnośćTrudnośćTrudność
Autorzy: Adrian Adamescu, Daryl Andrews
Wydawca: FoxGames
Gra niezależna językowo
Gry planszowe są też świetną rozrywką dla całej rodziny i chcielibyśmy polecić Wam również gry, które idealnie nadają się do grania z dziećmi, rodzicami i dziadkami.
