
GRY NA POCZĄTEK CZ. 1
Wiemy, że pierwsze kroki są zawsze najtrudniejsze, więc chcemy Wam ułatwić rozpoczęcie przygody z grami planszowymi. Jesteśmy graczami, którzy mają już niejedną rozgrywkę za sobą i setki przetestowanych gier. Choć nasz początek zainteresowania grami przypadał na zupełnie inne czasy i polski rynek gier niesamowicie się rozwinął przez ostatnie kilkanaście lat, to cały czas zachęcamy naszych znajomych do planszówek i mamy swoją „topkę” gier, które najlepiej sprawdzają się w tej roli*.

Na początku zastrzegamy, że nie znajdziecie tu najbardziej popularnych gier polecanych na start. Piszemy tu o grach, które sami lubimy i które przekonały do planszówek naszych znajomych i rodzinę. Poniższa lista ma także ułatwić dalsze kroki, zapoznając Was, na przykładzie prostych gier, z mechanikami (czyli strukturami rozgrywek) popularnymi w bardziej zaawansowanych tytułach.

Jeżeli grałeś/grałaś już w jakieś gry i chciałbyś/chciałabyś znaleźć coś podobnego do tytułu, który Ci się podoba zapraszamy do skorzystania z naszego systemu rekomendacji

Zacznijmy od propozycji, które przeznaczone są do rozgrywek 2-osobowych.

* Pomysły przedstawione w tym artykule były testowane na ludziach, w tym na dzieciach. Wśród części badanych pojawiły się efekty uboczne w postaci niepohamowanego szału zakupowego w sklepach z grami.

4.3
ocena
graczy
Cena od:
57,90 zł
Dostępna
Hero Realms
Star Realms i Hero Realms – obie gry różnią się praktycznie tylko klimatem – kosmos vs. fantasy – więc wybierzcie po prostu świat, w którym lepiej się czujecie. Bazują one na tzw. mechanizmie budowania talii – bardzo popularnym rozwiązaniu w wielu grach. W skrócie – dostajecie talię kart, która pozwala na kupowanie nowych kart z puli znajdującej się na środku stołu albo na zadawanie obrażeń przeciwnikowi. Kupując nowe, coraz silniejsze karty tworzymy synergie, które pozwalają nam kupować jeszcze lepsze karty i zadawać jeszcze więcej obrażeń. Taki pojedynek trwa 15-30 minut, ale zazwyczaj po zakończeniu rozgrywki z ust pokonanego pada magiczna formuła: „No to może rewanż?”. Zasady są bardzo proste, instrukcja krótka i każda rozgrywka jest inna, więc można grać setki razy i raczej się to nie znudzi. Ważną zaletą jest też cena – obie gry znajdziecie w naszej porównywarce ofert.
Liczba graczy: 1 - 4
Czas gry: 30 - 45 minut
Wiek od: 12 lat
Trudność:TrudnośćTrudnośćTrudność
Autorzy: Robert Dougherty, Darwin Kastle
Wydawca: IUVI Games
4.0
ocena
graczy
Cena od:
55,00 zł
Dostępna
Patchwork
Patchwork – to spokojna i odprężająca gra, która polega na uszyciu swojej kołdry z tetrisowych elementów w różnych kolorach. Ciekawym zabiegiem jest wykorzystanie dwóch walut do zakupu elementów – czasu i guzików. Naszym celem jest zakrycie jak największej powierzchni na naszej planszy oraz uzbieranie największej liczby guzików, które otrzymujemy układając kolejne elementy. Gra kończy się kiedy znaczniki graczy znajdą się na ostatnim polu planszy czasu. Gra jest szybką, prostą, ale satysfakcjonującą układanką z niewielką interakcją pomiędzy graczami, a nadaje się tylko dla 2 graczy. Jeżeli nie możemy znaleźć partnera lub partnerki do gry można dokupić dodatek Patchwork automa. Jest to po prostu talia kart, która pozwala grać solo.
Liczba graczy: 2
Czas gry: 15 - 30 minut
Wiek od: 8 lat
Trudność:TrudnośćTrudnośćTrudność
Autorzy: Uwe Rosenberg
Wydawca: Lacerta
Gra niezależna językowo
4.0
ocena
graczy
Cena od:
57,26 zł
Dostępna
Welcome To... Miasteczko marzeń
Welcome To… Miasteczko Marzeń – tą grą chcemy Was zapoznać z mechaniką roll-and-write, czy też flip-and-write. Polega to na tym, że rzucamy kośćmi albo tak jak w przypadku Welcome To odkrywamy karty i spośród tego co widać na stole gracze jednocześnie przerysowują wybrane przez siebie symbole na swoje kartki. W Welcome to jak sama nazwa wskazuje będziemy bawić się w urbanistę poprzez przerysowanie na mapę miasteczka numerów budynków, wytyczanie parków, basenów, czy dzielenie działek płotami. Tury wszystkich graczy przebiegają jednocześnie, więc czas rozgrywki wynoszący ok. 30 min jest zawsze taki sam, niezależnie ile osób gra. Zaletą tej gry są też niewątpliwie przepiękne grafiki oraz niewielki rozmiar pudełka dzięki czemu możemy zabrać Welcome To w podróż i śmiało grać w pociągu czy przy stoliku w restauracji.
Liczba graczy: 1 - 100
Czas gry: 25 - 30 minut
Wiek od: 10 lat
Trudność:TrudnośćTrudnośćTrudność
Autorzy: Benoit Turpin
Wydawca: Rebel
Gra niezależna językowo
4.2
ocena
graczy
Cena od:
69,96 zł
Dostępna
Sushi Go Party!
Sushi Go Party – to co czyni tę grę z przecudnymi grafikami idealną na większą liczbę graczy jest mechanika draftu kart. Polega ona na tym, że w swojej turze każdy z graczy otrzymuje rękę kart, z której zagrywa jedną kartę, a resztę przekazuje kolejnemu graczowi. Wszyscy wykonują tę czynność jednocześnie, a talie krążą pomiędzy graczami, aż karty się nie skończą. Zadaniem graczy jest zagranie przed sobą rolek sushi i dodatków w taki sposób, aby zapewniły one najwięcej punktów na koniec rundy. W Sushi Go Party mamy ponad 20 różnych dań, każde punktujące w inny sposób, więc każda rozgrywka będzie wyglądać inaczej i szybko nam się nie znudzi. Całość zapakowana jest w wytrzymałe, metalowe pudełko, więc jest idealnym rozwiązaniem zarówno na rodzinne wyjazdy jak i na wypady ze znajomymi.
Liczba graczy: 2 - 8
Czas gry: 30 - 45 minut
Wiek od: 8 lat
Trudność:TrudnośćTrudnośćTrudność
Autorzy: Phil Walker-Harding
Wydawca: Rebel
Dodruk: 01.03.2022
Gra niezależna językowo
4.0
ocena
graczy
Cena od:
96,99 zł
Dostępna
Wielka Pętla
Wielka Pętla – oprócz grania z dziećmi polecamy wszystkim fanom kolarstwa, ponieważ mechanika gry bardzo sprytnie odzwierciedla realne prawa rządzące kolarskim peletonem. Mamy tu wyścig, w którym każdy będzie poruszał swoimi dwoma zawodnikami za pomocą kart. Zasady są banalnie proste i wydawca poleca grać już z dziećmi od 8 roku życia. Karty, które zagrywamy mówią nam o ile pól poruszamy nasze figurki kolarzy, ale musimy pamiętać, że jeżeli będziemy jechać na czele peletonu dostaniemy karty zmęczenia, które mogą nas spowolnić w dalszej części rozgrywki. Gra trwa ok. 30 min, więc nawet młodsze dzieci nie zdążą się znudzić, a przesuwanie figurek po planszy będzie tylko wzmagać ich zainteresowanie.
Liczba graczy: 2 - 4
Czas gry: 30 - 45 minut
Wiek od: 8 lat
Trudność:TrudnośćTrudnośćTrudność
Autorzy: Asger Harding Granerud
Wydawca: FoxGames
Załóżmy teraz, że spotykacie się w większym gronie i chcielibyście zagrać w grę, ale nie lubicie czekać aż kolejka wróci do Was i będziecie mogli wykonać swój ruch. Jest to szczególnie uciążliwe gdy mamy wielu graczy i na swoją turę trzeba czekać bardzo długo. Proponujemy Wam dwie gry, w których wszyscy wykonują swoje ruchy jednocześnie, dzięki czemu wszystko przebiega bardzo sprawnie, nawet przy wielu graczach.
