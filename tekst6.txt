JAK ZROBIĆ KOLEJNY KROK CZ. 1
Jeżeli czytasz ten wpis to znaczy, że Twój pierwszy krok w grach planszowych jest za Tobą. Cieszymy się, że grono graczy się powiększa! Planszeo wspiera Was na każdym etapie planszówkowej przygody, więc chcemy zaproponować Wam zestawienie gier idealnych do wykonania kolejnego kroku. Są to nadal proste gry, ale wymagające już niewielkiego doświadczenia przy planszy.

Jeżeli grałeś/grałaś już wcześniej w gry, które przypadły Ci do gustu proponujemy skorzystanie z naszego systemu rekomendacji, który weźmie pod uwagę Twoje upodobania i zaproponuje gry, które powinny Ci się spodobać.

Oto nasz subiektywny zbiór gier dla graczy, którzy chcą kontynuować przygodę z grami planszowymi. Jeżeli dopiero zaczynasz polecamy nasz artykuł o grach na początek

Podobnie jak nasze zestawienie gier na start, także tę listę zaczynamy od gier przeznaczonych dla 2 graczy.

3.8
ocena
graczy
Cena od:
66,00 zł
Dostępna
Terrors of London
Terrors of London – jeżeli znacie już Star Realms lub Hero Realms, które polecaliśmy dla początkujących graczy to świetnie odnajdziecie się także w tej grze. Mechanika jest bardzo podobna, zaczynamy z talią „słabych” kart i stopniowo ulepszamy ją o karty kupowane z puli dostępnej dla wszystkich graczy. Naszym celem jest zabrać przeciwnikowi wszystkie jego punkty życia, a wszystko to w świecie pełnym potworów, zombie, duchów  z bardzo interesującą grafiką. To co czyni tę grę wyjątkową to asymetryczne postacie, które mają specjalne zdolności wpływające na naszą strategię oraz mechanika łączenia kart w łańcuchy zapewniające nam dodatkowe bonusy. Klimat nie pasuje może do rozgrywek z dziećmi, ale u nas Terrors of London świetnie sprawdza się w wieczornych rozgrywkach po pracy.
Liczba graczy: 2
Czas gry: 20 - 40 minut
Wiek od: 14 lat
Trudność:TrudnośćTrudnośćTrudność
Autorzy: Brad Pye
Wydawca: Portal Games
Dodruk: 23.11.2021
4.4
ocena
graczy
Cena od:
75,00 zł
Dostępna
7 Cudów Świata: Pojedynek
7 cudów świata: Pojedynek – według wielu jest to najlepsza gra dla 2 graczy dostępna na polskim rynku. Według nas, może nie jest najlepsza, ale na pewno w topie. Naszym zadaniem będzie zbudowanie swojej cywilizacji używając do tego kart produkujących zasoby, zapewniających siłę militarną, rozwijających handel oraz wspierających postęp naukowy i społeczny. Dużą satysfakcję sprawia rozbudowa swojego imperium i poczucie postępu jaki dają nam kolejne karty. Gra zawiera też przyjemną dozę interakcji pomiędzy graczami, bo dobierając kartę odblokowujemy możliwość wzięcia nowych kart przeciwnikowi, dzięki czemu gra nie jest tylko układanką i musimy zwracać uwagę na poczynania przeciwnika.
Liczba graczy: 2
Czas gry: 30 - 45 minut
Wiek od: 10 lat
Trudność:TrudnośćTrudnośćTrudność
Autorzy: Antoine Bauza, Bruno Cathala
Wydawca: Rebel
Gra niezależna językowo
3.9
ocena
graczy
Cena od:
168,99 zł
Dostępna
Small World
Small World – to jedna z najprostszych gier w gatunku, w której mając do dyspozycji swoją frakcję staramy się opanować jak najwięcej terenów świata, w którym zgodnie z tytułem nie ma za dużo miejsca na ekspansję. W przeciwieństwie do wielu tego typu gier przygotowanie rozgrywki jest szybkie i proste, a partia nie trwa długo (zazwyczaj około godziny). Rozgrywka jest przy tym bardzo dynamiczna i niepowtarzalna przez wiele dostępnych kombinacji frakcji i zdolności, które również zmieniają się w trakcie rozgrywki. Miłośnicy bardziej zaawansowanych gier mogą być rozczarowani małą liczbą możliwych akcji do wykonania, ale początkujący gracze docenią prostotę zasad i fakt, że gra nie męczy, a raczej zapewnia rozgrywkę z dużą interakcją pomiędzy graczami.
Liczba graczy: 2 - 5
Czas gry: 40 - 80 minut
Wiek od: 8 lat
Trudność:TrudnośćTrudnośćTrudność
Autorzy: Philippe Keyaerts
Wydawca: Rebel
4.2
ocena
graczy
Cena od:
150,00 zł
Dostępna
Cyklady
Cyklady – to już trochę bardziej zaawansowana gra, ale nadal łatwa do wytłumaczenia nowym osobom. Mamy tutaj wiele płaszczyzn rozgrywki, ponieważ zależy nam zarówno na opanowaniu terenów lądowych, rozwoju floty, budowaniu różnych elementów infrastruktury, a także powiększaniu naszego skarbca. Ten ostatni element ma znaczenie w kontekście świetnie współgrającego z resztą mechanik elementu licytacji.
Liczba graczy: 2 - 5
Czas gry: 60 - 90 minut
Wiek od: 13 lat
Trudność:TrudnośćTrudnośćTrudność
Autorzy: Bruno Cathala, Ludovic Maublanc
Wydawca: Rebel
Dodruk: 14.12.2021
Teraz czas na gry, które lepiej sprawdzają się gdy przy stole siedzi więcej osób. Naszym ulubionym gatunkiem na takie okazje jest tzw. area control, czyli gry w których poruszamy swoimi jednostkami po mapie i staramy się zdobywać kontrolę nad jak największą liczbą obszarów, jednocześnie zmniejszając wpływy przeciwników. Gry te charakteryzują się dużą, negatywną interakcją między graczami i czuć w nich prawdziwą rywalizację, bo zazwyczaj korzyść jednego gracza oznacza stratę innego. Proponujemy Wam jedne z prostszych tytułów w tym gatunku, ale sprawiające bardzo dużo frajdy dla osób, które lubią dużą interakcję.
