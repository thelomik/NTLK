GRY PODRÓŻNE
Sezon turystyczny powoli dobiega końca, więc chciałbym się z Wami podzielić moimi przemyśleniami na temat grania w podróży i polecić kilka gier, które sprawdzają się idealnie w takich warunkach.

Tu pojawia się pierwszy dylemat. Jeżeli, tak jak ja dysponujecie dość małym bagażnikiem to macie dwie opcje – zabrać dużo współgraczy albo dużo gier. Nie będę wyrokował, która opcja jest korzystniejsza. Biorąc pod uwagę wszystkie czynniki ja zdecydowałem się w wakacje na tę drugą opcję. Decyzja ta pozwoliła jasno zdefiniować kryteria wyboru gier jakie należy spakować - musiały to być gry, które dobrze działają na 2 osoby. Większą dowolność miałam z gabarytami pudełek, bo starannie wyselekcjonowany fragment mojej kolekcji, który wyruszał z nami w podróż mógł wygodnie rozsiąść się na tylnej kanapie samochodu.

Wchodząc w szczegóły pakowania gier zdecydowanie polecam pudła kallaxowe z Ikei (nie, niestety szwedzki sprzedawca meblowych puzzli nie jest sponsorem tego wpisu). Pozwalają one bezpiecznie przewieźć gry, a nie zajmują zbyt wiele dodatkowego miejsca. Szczegółową polecajkę gier, które świetnie sprawdzają się na 2 graczy zostawiam na później. Poniżej możecie zobaczyć co zabierałem ze sobą na ostatni „samochodowy” urlop.

Można jechać


Zupełnie inne zadanie optymalizacyjne musimy wykonać przy wyjazdach, gdzie nasz bagaż jest ograniczony. Pierwszym element taktyki powinno być umieszczanie elementów kilku gier w jednym pudełku, aby zaoszczędzić trochę miejsca i wziąć jak najwięcej tytułów. Nie mogą to być jednak duże pudełka, więc świetnie sprawdzają się w tej roli gry karciane. Tytuły, które najchętniej zabieramy na takie wyjazdy opisałem poniżej. Jest to dokładnie wyselekcjonowana lista stworzona w pocie czoła na plażach, w pociągach czy przy restauracyjnych stolikach.

A torba Planszeo idealnie sprawdza się na plaży
4.1
ocena
graczy
Cena od:
49,95 zł
Dostępna
Załoga: W poszukiwaniu dziewiątej planety
Załoga będzie idealnym wyborem gdy jedziecie w większym gronie, a Wasi towarzysze lubią klasyczne gry karciane takie jak tysiąc czy brydż. W tej kooperacyjnej grze będziemy zbierać lewy i bez porozumiewania się będziemy starali się spełnić warunki zwycięstwa wybranego scenariusza. Do zagrania partii wystarczy niewielki stolik, na który będziemy wyrzucać karty, a gdy wyjmiemy z pudełka talię kart oraz kilka żetonów i spakujemy wszystko do woreczka strunowego gra może z nami podróżować w plecaku.
Liczba graczy: 2 - 5
Czas gry: 20 minut
Wiek od: 10 lat
Trudność:TrudnośćTrudnośćTrudność
Autorzy: Thomas Sing
Wydawca: Galakta
Gra niezależna językowo
4.0
ocena
graczy
Cena od:
19,90 zł
Dostępna
Wirus!
Lekkie karcianki z bardzo prostymi zasadami zazwyczaj szybko się nudzą, ale jest jeden element, który sprawia, że czerpię przyjemność z każdej kolejnej partii. Tym sekretnym składnikiem jest negatywna interakcja. Wiadomo, że do plecaka nie zabierzemy Gry o Tron, Rising Sun czy Roota, więc Wirus daje chociaż namiastkę walki z innymi graczami. Nawet jeżeli to nie są bitwy o prowincje, a rzucanie w kogoś wirusami to w połączeniu z dobrym humorem ta gra może nam wypełnić niejeden wieczór podczas wyjazdu.
Liczba graczy: 2 - 6
Czas gry: 20 minut
Wiek od: 8 lat
Trudność:TrudnośćTrudnośćTrudność
Autorzy: Domingo Cabrero, Carlos López, Santi Santisteban
Wydawca: Muduko
Gra niezależna językowo
4.0
ocena
graczy
Cena od:
29,90 zł
Dostępna
List Miłosny
List miłosny to wbrew pozorom nie jest żadna gra 18+, a szybka i poręczna karcianka, która bardzo dobrze sprawdza się przy większej liczbie graczy. Nie potrzebujemy do niej też stołu, więc na przykład podróż pociągiem w 4-6 osób to idealne warunki dla tego tytułu. Według opisanej w instrukcji fabuły będziemy starali się doręczyć list do ukochanej księżniczki, ale tak naprawdę naszym celem będzie wyczucie, co inni gracze mają na ręce i jak najszybsze wyeliminowanie ich z gry. Zasady są na tyle proste, że zdążymy je wytłumaczyć jeszcze zanim pociąg ruszy ze stacji, a potem możemy grać partię za partią aż dotrzemy do celu naszej podróży.
Liczba graczy: 2 - 4
Czas gry: 20 minut
Wiek od: 10 lat
Trudność:TrudnośćTrudnośćTrudność
Autorzy: Seiji Kanai
Wydawca: Rebel
4.2
ocena
graczy
Cena od:
55,90 zł
Dostępna
Star Realms
Nie mogło w tym zestawieniu zabraknąć gry, która zjeździła ze mną pół Europy. Jeżeli tak jak ja jesteście fanami mechaniki budowania talii to Star Realms jest kwintesencją tego typu gier. Proste zasady dające duże pole do kombinowania i praktycznie nieskończona regrywalność zamknięte w małym pudełku. Potrzebujemy co prawda trochę płaskiej powierzchni, żeby zagrać, ale wielokrotnie testowaliśmy tę grę na stolikach restauracyjnych i nie było problemów z zagraniem partii, która umilała nam czas oczekiwania na zamówione jedzenie.
Liczba graczy: 2
Czas gry: 15 - 30 minut
Wiek od: 12 lat
Trudność:TrudnośćTrudnośćTrudność
Autorzy: Robert Dougherty, Darwin Kastle
Wydawca: IUVI Games
3.8
ocena
graczy
Cena od:
39,99 zł
Dostępna
Ligretto
Może nie jest to żadna nowość (gra była wydana w 1988 roku), ale u nas wędruje na stół nie tylko podczas imprez, ale też przy wakacyjnych posiadówkach. Ligretto to gra, w której musimy szybko myśleć i jeszcze szybciej rzucać karty na stół, więc jeżeli ktoś nie lubi gier zręcznościowych to nie zmuszajcie go do zagrania z Wami, bo może szybko się sfrustrować. Do Ligretto potrzebujemy już sporo płaskiej powierzchni, więc granie w plenerze czy w komunikacji raczej odpada. Dlatego zawsze przed rezerwacją wakacyjnego noclegu sprawdzajcie, czy w pokoju jest odpowiedni stół!
Liczba graczy: 2 - 4
Czas gry: 10 minut
Wiek od: 8 lat
Trudność:TrudnośćTrudnośćTrudność
Autorzy: Michael Michaels
Wydawca: Schmidt
3.9
ocena
graczy
Cena od:
24,00 zł
Dostępna
Samotna Wyspa
Nie zawsze wyjeżdżamy z kompanami, którzy tak jak my chcieliby każdą wolną chwilę przeznaczyć na gry. Wtedy z pomocą przychodzi malutka karcianka, w której będziemy starali się zbudować dobrze prosperującą osadę na bezludnej wyspie (no dobra, tak naprawdę będziemy próbowali zdobyć jak najwięcej punktów obracając i przekładając karty w dłoni). Dużym plusem tej gry jest to, że potrzebujemy tylko kilkunastu kart i dwóch wolnych rąk, żeby zagrać przyjemną partię w mini euro grę. Doskonale sprawdza się np. w samolocie czy na plaży i wcale nie jest tak łatwa jak się wydaje.
Liczba graczy: 1 - 2
Czas gry: 15 minut
Wiek od: 10 lat
Trudność:TrudnośćTrudnośćTrudność
Autorzy: Jon Mietling
Wydawca: Lucky Duck Games
3.8
ocena
graczy
Cena od:
27,36 zł
Dostępna
Red7
Red 7 to ciekawy rodzaj gry, w której reguły zwycięstwa zmieniają się cały czas i to my mamy wpływ na to w jaką grę gramy w danej turze. Rozgrywka w 2 osoby jest tak samo satysfakcjonujące jak w 3 lub 4, więc gra sprawdzi się w różnych konfiguracjach. Nie potrzebujemy dużego stołu, żeby zagrać w tę grę, ale fragment płaskiej przestrzeni jest na pewno mile widziany.
